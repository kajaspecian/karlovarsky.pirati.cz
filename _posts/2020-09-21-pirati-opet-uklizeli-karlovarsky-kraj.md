---
date: 2020-09-21
category: blog
layout: post
tags:
    - Karlovarský_kraj
    - životní_prostředí
title: Piráti opět uklízeli Karlovarský kraj
author: KS Karlovarský kraj
image: posts/uklid_2020.jpg
important: true
---
Tradiční dobrovolnické akce Ukliďme Česko, která si klade za cíl uklidit nelegálně vzniklé černé skládky a nepořádek na co největším území naší země, se jako obvykle účastnili Piráti po celém kraji.

Ze známých důvodů se hlavní část úklidu odehrávala během třetí zářijové soboty. Více jak dvě desítky Pirátů se zapojilo v pěti místech Karlovarského kraje do dobrovolnických aktivit, na několika místech i jako organizátoři. Odpad, kterého bylo sesbíráno několik desítek pytlů s celkovou váhou přes tunu, tak aspoň na chvíli přestal hyzdit náš krásný region.

Jako obvykle nebyla nouze o kuriozní nálezy co všechno neváhají lidé odhodit do přírody. V Karlových Varech se při uklizení našlo několik balení šunky (bohužel už byly prošlé a tak si uklízející moc nepochutnali). Při čištění Chebu se nacházel spíše „tradiční“ odpad, včetně pneumatik. Přesto zarazil nález nepotřebných eternitových desek. K asi nejzvláštnějšímu nálezu tak došlo k Sokolově, kde se našlo malé šapitó. Někoho už asi nebavilo dělat cirkus.

Jsme rádi, že se nám podařilo vyčistit zase kousek našeho kraje, ovšem byli bychom raději, kdyby podobných aktivit nebyli vůbec potřeba. A tak se asi opět setkáme při úklidu v dubnu 2021.

{% asset 'https://a.pirati.cz/karlovarsky/img/posts/sapito_2020.jpg' magick:gravity='north' alt='Úklid'%}
