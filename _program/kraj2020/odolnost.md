---
campaignCategoryUid: kraj2020
campaignGroupUid: volby2020
uid: odolnost
order: 13
title: Odolnost v krizových situacích
#garant: nikola.indrova
perex: Aktivně budeme připravovat občany na krizové situace
---

![](/assets/img/program2020/13_ochrana.png)

**1.  Aktualizujeme a případně vytvoříme krizové plány**
    
Kraj musí být připraven na krize. I když sebelepší plány nemohou počítat se všemi variantami, krajské organizace musí být připraveny. Zjednodušené varianty musí být zveřejněny pro všechny občany. Kraj musí koordinovat spolupráci všech územních partnerů.
    
**2.  Aktivně budeme připravovat občany na krizové situace**
    
Všechny věkové skupiny obyvatelstva musí být připravovány na krizové situace, pomocí kurzů první pomoci a připravenosti. Cílem je, aby občané věděli, jak reagovat v případě nenadálých událostí, kam se obrátit a jak zachovat chladnou hlavu.
    
**3.  Pravidelně zajistíme ochranné pomůcky**
    
Nákupem ochranných pomůcek a aktualizací zásob je kraj připraven na přečkání prvních dní krizového stavu. A to nejen pro organizace kraje, ale také měst a obcí na jeho území.
    
**4.  Podpoříme dobrovolné i profesionální spolky**
    
O naši bezpečnost se starají nejen profesionálové, ale i stovky dobrovolníků. Kraj bude nadále podporovat jednotky dobrovolných hasičů, příslušníky horské služby, ale i všechny další, co se nepřímo podílí na bezpečnosti občanů v kraji.
    
**5.  Vytvoříme digitální mapu bezpečnosti**
    
Společná aplikace pro státní i městské policejní sbory, do které se zanesou souhrnné bezpečností data od přestupků přes dopravní nehody až po závažné trestné činy či bezpečnostní hrozby. Výstupy v podobě otevřených dat mohou sloužit veřejnosti i poskytovatelům služeb.
