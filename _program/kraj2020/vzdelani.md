---
campaignCategoryUid: kraj2020
campaignGroupUid: volby2020
uid: vzdelani
order: 1
title: Vzdělání
#garant: nikola.indrova
perex: Vzdělání chápeme jako nejcennější hodnotu pro život v 21. století
---

![](/assets/img/program2020/01_vzdelavani.png)

**1.  Vzdělání chápeme jako nejcennější hodnotu pro život v 21.století**
    
Nejohroženější pracovní skupinou v budoucnu budou lidé s nízkou kvalifikací. Proto si uvědomujeme, že naší povinností je motivovat každého jednotlivce k maximálnímu využití svého potenciálu, nezávisle na výchozí startovací pozici a nabídnout mu odpovídající způsob výuky.
    

**2.  Zaměříme se na změnu systému výuky**
    

Abychom se odrazili od pomyslného dna statistických žebříčků, musíme se nechat inspirovat moderními učebními metodami. Budeme podporovat alternativy k současným školským zařízením a zapojení metod učení prostřednictvím digitálních technologií. Nedílnou součástí moderního vzdělávání je důraz na rozvoj kompetencí kritického myšlení. Zatraktivníme výuku díky zkušenostem, které mohou přinést inspirativní lidé z praxe. Narušíme stereotyp současné výuky.
    

**3.  Ve školách budeme rozvíjet duchovní a tělesný potenciál dětí**
    
Zajistíme soulad mezi cíli a obsahem vzdělávání. Hodnocení škol musí být zaměřeno na základě vzdělanosti studentů a ne jen na výsledky testů. Podpoříme rozvoj studentských samospráv a pravomoce studentů, například vznik Krajského studentského zastupitelstva, nebo participaci studentů na rozpočtech středních škol. Nedílnou součástí vzdělávání je také péče o tělo a ducha skrze zábavná cvičení.
    

**4.  Snížíme byrokratickou zátěž pedagogů**
    
Podpoříme další vzdělávání pedagogů i vedení škol v čase, který získáme snížením přebujelé administrativy.
    

**5.  Podpoříme vznik vysoké školy v regionu**
    
Máme ambici vytvořit samostatnou vysokou školu s nabídkou oborů specifických pro náš kraj. Budeme nabízet témata pro řešení bakalářských, diplomových a doktorandských prací, podporovaných formou stipendia. Musíme dále rozvíjet spolupráci s VŠ, které už v kraji jsou a hledat další partnery i v zahraničí.
