---
campaignCategoryUid: kraj2020
campaignGroupUid: volby2020
uid: finance
order: 14
title: Majetek a investice
#garant: nikola.indrova
perex: Prioritou jsou smysluplné projekty
---

![](/assets/img/program2020/14_finance.png)


**1.  Podpoříme smysluplné investice do inovací, zdravotnictví a školství**
    
Preferujeme investice do zdraví, technologií a znalostí. Chceme přilákat smysluplné inovativní projekty, které posunou náš kraj směrem k moderní ekonomice. Podpoříme místní malé, střední podniky, start-up projekty a podnikatelské inkubátory vytvořením fondu pro jejich financování.
    
**2.  Prioritou bude vícezdrojové financování projektů**
    
Financování musí být vícezdrojové. Krajské, obecní a privátní s využitím kohezních fondů. Nenecháme si ujít dotační příležitosti v podobě programů jako Res:tart, nebo JTF.
    
**3.  Budeme prosazovat otevřený software a e-government**
    
Společně s ostatními kraji najdeme alternativu ke stávajícímu zkostnatělému a drahému systému zavedením e-governmentu založeném na otevřeném softwaru, který šetří nejen přímé finance, ale zároveň čas úředníků i občanů.
    

**4.  Zaměříme se na sociálně odpovědné zadávání veřejných zakázek**
    
Jde nám o společenský prospěch a kladný dopad vítězných firem na okolní prostředí, proto nesmí být jediným faktorem ve výběrových řízeních cena. Připojíme se k Evropské alianci pro sociální odpovědnost podniků.
    

**5.  Zlepšíme využití krajského majetku**
    
Vytvoříme podrobný seznam veškerého krajského majetku, vytvoříme plán jeho využití s návrhem časového a finančního naplňování.
