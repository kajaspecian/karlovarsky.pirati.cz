---
campaignCategoryUid: kraj2020
campaignGroupUid: volby2020
uid: priroda
order: 2
title: Ochrana přírody a krajiny
#garant: nikola.indrova
perex: Chráníme svět i pro příští generace
---

![](/assets/img/program2020/02_zivotni-prostredi.png)

**1.  Kraj zásadně zintenzivní ochranu přírody a krajiny**
    
Přepracujeme současné koncepce, které neodpovídají na výzvy související se změnou klimatu a pokračujícím suchem. Budeme vyžadovat důsledné naplňování těchto koncepcí.
    

**2.  Zachováme a budeme podporovat rozmanitost, stabilitu a odolnost krajiny**
    
Kraj využije maxima svých prostředků k zachování cenných území a krajin Karlovarského kraje, ale musí také rozvíjet ta území, která dnes vysokou kvalitu nemají. Zajistíme kontinuální a veřejně dostupný monitoring čistoty ovzduší nad rámec stávající sítě ČHMÚ. Budeme monitorovat kvalitu vod v tocích na odtoku z území kraje. Provedeme audit kvality zemědělské půdy na území kraje, a zachováním kvality půdy podmíníme čerpání krajských dotací. Upřednostníme jiné než těžební funkce lesa. Prosadíme vznik CHKO Krušné hory v co nejširší variantě.
    

**3.  Zaměříme se na aktivní propagaci přírody našeho kraje**
    
Náš kraj nemá jen bohatou historii a jedinečné lázeňství, ale také úžasnou přírodu, kterou je potřeba náležitě ukázat. Budeme se zasazovat o aktivní propagaci kraje jako unikátní místo z hlediska ochrany přírody i krajiny ovlivněné člověkem.
    

**4.  Chceme smysluplně revitalizovat a šetrně nakládat s krajinou**
    
Budeme prosazovat takovou revitalizaci území, aby výsledkem byla krajina cenná z hlediska ochrany přírody, případně využitelná pro šetrné formy zemědělství, lesnictví a turismu.
    

**5.  Zrealizujeme projekty vedoucí k zadržovánívody v krajině**
    
Je důležité vytvořit taková opatření, která budou přirozeně zadržovat vodu v krajině a zároveň budou sloužit jako protipovodňová ochrana. Podporujeme více drobných vodohospodářských opatření v krajině oproti výstavbě velkých vodních děl.
